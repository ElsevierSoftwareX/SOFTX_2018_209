PEMURNIAN SISTEM PENDIDIKAN ISLAM
BERDASARKAN METODE RISALAH AN-NUR:
Analisis Kajian di Negara Malaysia

Abstrak
Konsep etnosentris , teori dan praktek di bidang pendidikan , terutama tertanam dalam filsafat Barat dan nilai-nilai , cenderung
mengabaikan sifat multikultural pertumbuhan lembaga pendidikan . Sebaliknya , pendidikan dan pembelajaran Islam merupakan
aspek penting untuk mengembangkan modal manusia dan pengembangan sumber daya manusia yang berkualitas . Malaysia ,
sebagai negara di Asia Tenggara , berkembang sebagai salah satu penentu strategis dalam ekonomi , sosial , politik internasional
budaya dan menerapkan " Strategi Kebudayaan Asia Berdasarkan Islam " itu. Namun , dalam beberapa tahun terakhir , studi ini
menemukan bahwa moral nilai-nilai orang muda saat ini berkurang secara signifikan , sehingga pertanyaan apa pendidikan tingkat
atau aspek Tarbiyah ditekankan dalam pembelajaran hari ini . Melalui pemeriksaan sistem pendidikan tinggi , penulis
mengeksplorasi masalah dan efektivitas sistem pendidikan yang dipraktekkan di negara itu untuk memeriksa kelayakan praktek
pendidikan Islam sebagai pendidikan dasar . Kedua , untuk memperbaiki pandangan alam ( pandangan dunia ) pada Pendidikan
Islam di Malaysia dan ketiga , mengusulkan resolusi untuk bertindak dalam arah reformasi sistem pendidikan Islam berdasarkan
Risale An- Nur , karya-karya tokoh Mujaddid bernama Badiuzzaman Said Nursi . para penulis menyimpulkan dengan ( a) diskusi
bahwa pendidikan Islam harus menumbuhkan rasa identitas dalam budaya dan masyarakat , saat bekerja dengan leluhur retensi
pengetahuan budaya . Ini panggilan untuk pre - visi dari sistem pendidikan di sekolah umum sehingga untuk memperkenalkan
metode yang lebih efektif mengajar pemuda yang beragam , ( b ) membuat kebutuhan dan pentingnya Quran dalam Pendidikan
nasional dan ( c ) bantuan peserta didik untuk membangun kepercayaan diri dalam pertahanan kolektif identitas budaya dalam
lingkungan sosial yang semakin menantang pada hari ini.
Kata-kata Kunci: Pemurnian, Pendidikan Islam, Risalah an-Nur, Sistem pendidikan Malaysia

Pendahuluan
endidikan memainkan peranan yang amat
penting bagi individu, masyarakat dan
Negara, karena menentukan watak diri,
corak kehidupan masyarakat, dan bentuk negara.
Maria Monessori menyatakan bahwa potensi
manusia ditentukan penciptanya dan faktor
kosmologi, sehingga ditentukan kesalingan hubungan di antara potensi manusia dan alam
pendidikan. Faktor kesalingan hubungan ini dapat
dilihat melalui proses pengintegrasian antara
elemen intelek, emosi, rohani dan jasmani dalam
diri individu yang bersifat sepadu dan holistik,1
malah kesinambungan hubungan ini menentukan
perbedaan pemikiran di antara pandangan
kosmologi mengenai pendidikan Barat dan
pendidikan Islam.
Menurut perspektif holistik Barat, beberapa
sejarawan antaranya Locke dan Hume, berpendapat
bahwa sistem nilai yang mempengaruhi idea dan
konsep yang dijadikan sumber ilmu seseorang tidak
ada kaitannya dengan konsep ketuhanan atau
metafizik. Malah tokoh-tokoh ini mempercayai
bahwa seseorang itu tidak perlu mendapat petunjuk
dan hidayah daripada Tuhan kerana perkara ini
terkeluar daripada pengalaman akal dan deria
manusia serta tidak mampu dibuktikan secara
empiris.  John Dewey pula turut berpendapat
bahwa agama merupakan suatu ‘pelarian’ bagi
manusia yang mengalami masalah di dunia fizikal,
oleh itu, agama tidak dapat dijadikan sumber dalam
membentuk sumber nilai dan ilmu dalam diri
manusia. 
Lebih dari itu, beberapa pendapat orientalis
mengenai pendekatan moral sebagai agen
pembangunan manusia juga diutarakan. Weeren
D.J misalnya telah menjalankan kajian
perbandingan terhadap pelaksanaan pendidikan
moral di lima buah negara iaitu Amerika Syarikat,
Rusia, Kanada, Perancis dan Jepun. Amerika
Syarikat dan Rusia misalnya, mewakili apa yang
diistilahkan oleh Weeren sebagai “focal cases’ dalam
pendidikan moral, kerana kedua-dua Negara
tersebut menterjemah seluruh misi dan falsafah
moral masing-masing berdasarkan ideologi mereka
yang saling bertentangan. Sebagai bapa dan
penganjur demokrasi dunia pula, Amerika Syarikat 
menekankan kepada nilai-nilai kebebasan, hak-hak individu, ‘justice and fair play’ dan menghormati
kecemerlangan seseorang dalam mengisi kandungan
kurikulum pendidikan moral mereka. Manakala
Rusia pula menjadikan pendidikan moral sebagai
alat penting bagi mereka menanam nilai-nilai asas
komunisme seperti mempunyai sikap suka bekerja,
dedikasi terhadap khidmat masyarakat, semangat
internasionalisme dan ketaatan kepada prinsipprinsip
komunisme. Tiga negara lagi, iaitu Kanada,
Perancis dan Jepun telah dianggap mewakili tiga lagi
masyarakat yang masing-masing mempunyai sejarah
perkembangan tradisi yang berbeza dalam
pendidikan moral. 
Berdasarkan pandangan yang telah diutarakan di
atas, kajian menunjukkan keterbatasan pandangan
holistik Barat mengenai konsep ilmu dan moral
dalam kehidupan harian. Lebih dari itu, hujah dari
mereka menunjukkan bahwa perkara utama dalam
pembentukan nilai dan kerohanian manusia ialah
kebebasan bagi setiap individu untuk mengenali
dirinya sebenar dari sudut emosi dan rohani. Ini
juga memberi erti bahwa setiap individu tidak perlu
terikat dengan apa-apa peraturan dan hukum
keagamaan yang jika perkara ini dianggap
mengngkong tindakan mereka. Hal ini terbukti
melalui tinjauan Rossiter yang menyatakan bahwa
peranan sistem pendidikan di Britain misalnya jelas
menunjukkan bahwa usaha di dalam menyatukan
sistem pendidikan berteraskan aspek rohani, moral
dan budaya di kalangan pelajar telah mengalami
pelbagai masalah, antaranya ialah kesukaran
menjelaskan gabungan ketiga-tiga konteks rohani,
moral dan budaya malah menganggapnya sebagai
sesuatu yang bersifat kognitif. 
Berbeda dengan pandangan Islam mengenai
ilmu dan pembangunan modal insan, ia dilihat
sebagai sebuah agama yang meletakkan ilmu
pengetahuan sebagai asas pembangunan ummah,
malah ia juga mengangkat kefahaman bahwa Allah
adalah Tuhan yang Maha Esa dan pemilik alam semesta. Maka tidak menghairankan apabila wahyu
pertama yang diturunkan kepada Nabi Muhd s.a.w
adalah merujuk khusus akan kepentingan ilmu
pengetahuan, sebagaimana berikut;
Bacalah (wahai Muhammad) dengan nama Tuhanmu yang
menciptakan (sekalian makhluk), Ia menciptakan manusia
dari sebuku darah beku; Bacalah, dan Tuhanmu Yang
Maha Pemurah; Yang mengajar manusia melalui pena dan
tulisan; Ia mengajarkan manusia apa yang tidak
diketahuinya.
(Qur’an 96:1-5).
Ilmu berasal daripada perkataan Arab iaitu
a’lima, ya’lamu, ilman, alimun. Istilah bahasa
Inggeris menyebut perkataan ilmu dengan jamaknya
dan yang diketahui. Istilah bahasa Inggeris
menyebut perkataan ilmu dengan jamaknya ‘ulum
sebagai ‘science’. Hal ini disokong pula oleh
pandangan Syed Muhammad Naquib Al-Attas yang
menegaskan bahwa pendidikan merupakan proses
penerapan adab ke dalam diri seseorang. Tegasnya,
menurut perspektif Islam, pendidikan memainkan
peranan penting dalam melahirkan insan yang
berakhlak dan bermoral.  Sebagaimana diketahui
bahwa pendidikan dalam Islam mempunyai
martabat yang suci dan penting sekali dan ia
menjadi bahagian yang tidak dapat dipisahkan dari
Islam kerana merupakan tuntutan dan kewajiban.
Menurut Islam, mencari ilmu dan mengajarkannya
adalah suatu kewajiban yang sangat mulia, oleh itu
mencari ilmu adalah suatu kewajiban bagi setiap
muslim. Lebih tegas lagi, Islam mewajibkan bagi
setiap orang muslim dan muslimat untuk menuntut
ilmu melalui sabda Rasulullah s.a.w. :
Artinya : ”Menuntut ilmu itu adalah kewajiban atas setiap
orang Islam, baik laki-laki mahupun perempuan”.
Dengan kata lain, Islam mengajar bahwa Allah
s.w.t. tidak akan mengubah nasib suatu kaum
sampai kaum itu mengubahnya sendiri, dan antara
cara untuk merubah ini adalah dengan ilmu.
Pendidikan Islam juga mempunyai prinsip yang lebih unggul iaitu menghubungkan prinsip-prinsip
mengenal Tuhan, alam semesta dan diri insan
secara serentak tanpa terpisah antara satu sama lain.
Sebagaimana yang terkandung dalam ayat al-
Qur’an yang pertama diturunkan, bahwasanya ia
tidaklah dimulai dengan perintah yang berhubung
dengan perkara lain seperti ibadah khusus dan lainlain,
akan tetapi dimulakan dengan perintah yang
berhubung kait dengan suruhan menuntut ilmu.
Konsep Pendidikan Islam di Malaysia
Secara ringkasnya, proses pendidikan Islam di
Malaysia telah bermula sejak kedatangan Islam ke
Nusantara sejak abad ke 6M lagi. Menurut kajian
Abd Hafiz Mat Tuah, beliau membahagikan
peringkat pendidikan Islam di Malaysia melalui
beberapa 3 tahap utama iaitu tahap pembelajaran di
rumah guru, pengajian institusi pondok dan
pembelajaran di madrasah. Tempoh pengajaran di
rumah-rumah guru adalah yang diamalkan sejak
zaman Kerajaan Melayu Melaka lebih menekankan
kepada pengajian membaca al-Quran, di samping
ilmu lain yang berkaitan dengan keagamaan seperti
tawhid, fiqah, tasawwuf, sejarah Islam dan
pengajaran yang mendatangkan kebaikan. 
Pengajian di institusi pondok pula menekankan
kurikulum pengajian pondok lebih menumpukan
kepada bidang keagamaan dan pengajarannya lebih
bersifat penghafalan dan pemahaman.  Sistem
pendidikan berkonsepkan sistem madrasah pula
menawarkan kurikulumnya yang bersifat lebih
komprehensif kerana telah dimasukkan beberapa
mata pelajaran lain dalam pendidikan Islam. Maka,
sepanjang tempoh sebelum merdeka pada tahun
1957, Malaysia mengaplikasikan pemakaian sistem
pendidikan Islam berasaskan ketiga-tiga institusi ini.
Setelah Malaysia mencapai kemerdekaan,
beberapa aspek penambahbaikan telah dilakukan
agar ianya selari dengan perkembangan semasa.
Pembangunan pendidikan di Malaysia kemudiannya dibina melalui dua konsep
pengajaran yang berbeza, iaitu melalui proses
perkembangan pendidikan berasaskan ilmu
pendidikan Islam dan penekanan melalui
pendidikan moral. Perancangan mengenai
pengajaran pendidikan Islam telah dimasukkan ke
dalam Kurikulum Bersepadu Sekolah Menengah
(KBSM) yang telah mula diperkenalkan pada tahun
1984 berteraskan pernyataan Falsafah Pendidikan
Negara. Antara kandungan ini ialah:
Pendidikan hendaklah bertujuan memberi
pertumbuhan yang berimbang terhadap sahsiah
yang sempurna pada manusia melalui latihan
rohani, intelek dan diri manusia yang rasional itu
serta rasa dan indera tubuhnya. Dari itu pendidikan
hendaklah memberikan perkembangan manusia
perseorangan dan kelompok dalam semua aspek;
rohani akal, daya fikir, jasmani, ilmu sains, ilmu
bahasa dan merangsang semua aspek ini ke arah
kebaikan dan pencapaian kesempurnaan matlamat
akhir pendidikan Islam terletak dalam kesedaran
langsung kepada Allah pada tahap individu,
ummah dan kemanusiaan seluruhnya.
(Pengishtiharan Pendidikan Islam, 1977)
Selain itu, pendidikan moral bernaung di bawah
prinsip moral pencapaian matlamat Falsafah
Pendidikan Negara (FPN) yang meletakkan
Ketuhanan sebagai landasannya, namun dari segi
pendekatan teori perkembangan nilai moral, ia
nampaknya turut mendokong tiga aliran mazhab
sekuler, iaitu aliran perkembangan berstruktur (The
Structural Development View), aliran pembelajaran
sosial (The social learning View) dan aliran pandangan
psikoanalitik (The psychoanalytic). Berdasarkan
pernyataan di atas, adalah jelas bahwa konsep
pendidikan yang menyepadukan intelek, emosi,
rohani dan jasmani berpaksikan Tauhid merupakan
intisari Pengishtiharan Pendidikan Islam di Mekah,
yang kemudiannya diaplikasikan dalam pendidikan
Islam di Malaysia. 


Kurikulum Pendidikan Islam telah
dipertingkatkan lagi apabila Kurikulum Baru
Sekolah Rendah (KBSR) diikuti dengan Kurikulum
Bersepadu Sekolah Menengah (KBSM)
diperkenalkan. Peningkatannya boleh dilihat dari
segi status dan sukatan pelajaran berbanding
Kurikulum Lama Sekolah Menengah. Dalam
KBSM, Pendidikan Islam terdiri daripada
Pendidikan Islam Teras dan Pendidikan Islam
Elektif. Pendidikan Islam sebagai mata pelajaran
teras terbahagi kepada dua bidang iaitu bidang
Tilawah al-Quran yang menekankan aspek bacaan
dan hafazan. Bagi bidang Ulum Syariah pula ia
menekankan aspek aqidah, ibadah dan sirah serta
cara hidup Islam. Akhir sekali, Pendidikan Akhlak
Islamiah yang berfokus kepada pembentukan jati
diri pelajar ke arah tingkah laku muslim melalui
pengetahuan dan pemahaman. Selain itu juga ia
merupakan peraturan dan cara hidup muslim
dalam hubungannya dengan Allah SWT, keluarga,
masyarakat, negara dan alam sekitar.  Dari segi
masa pengajaran dan pembelajaran, Pendidikan
Islam KBSM juga memperlihatkan peningkatan
iaitu bagi peringkat menengah rendah ialah 240
minit atau enam kali seminggu. Bagi peringkat
menengah atas pula peruntukan masa ialah 160
minit atau empat kali seminggu. 
Reformasi pendidikan yang agak menyeluruh
telah dilaksanakan oleh Kementerian Pendidikan
Malaysia sejak tahun 1980an. Reformasi tersebut
telah menghasilkan kurikulum Baru Sekolah
Rendah (KBSR) dan lanjutan daripada KBSR ialah
Kurikulum Bersepadu Sekolah Menegah (KBSM)
diperingkat Sekolah Menengah. Walau
bagimanapun terdapat beberapa kelemahan yang
dikenal pasti telah dilaporkan oleh Laporan Kabinet
(1979) di antara lainnya; sistem pendidikan yang
terlalu menitikberatkan pencapaian akademik dan
peperiksaan; kandungan kurikulum sekolah rendah yang terlalu padat dan tidak wujudnya penyepaduan
atau pengintegrasian antara mata pelajaran yang
diajar. Kelemahan-kelemahan ini telah
menyebabkan pihak Kemeneterian Pendidikan
Malaysia merangka semula sistem pendidikan dan
memperkenalkan konsep pendidikan bersepadu di
peringkat sekolah menengah sebagai memenuhi
tuntutan kepada proses untuk memanusiakn
pendidikan. Kesedaran tentang ketandusan aspek
nilai dan kerohanian dalam sistem pendidikan
sebelum tahun 1980an jelas membuktikan betapa
pentingnya untuk menyediakan satu sistem
pendidikan yang menekankan pengisian
kerohanian, di samping melahirkan ciri-ciri
manusia yang “berpengetahuan, berketerampilan,
bertanggungjawab dan berkeupayaan mencapai
kesejahteraan diri serta memberi sumbangan
terhadap keharmonian dan kemakmuran keluarga,
masyarakat dan Negara”. 15
Setelah negara mencapai kemerdekaan, institusi
madrasah (dikenali juga sebagai sekolah agama atau
sekolah Arab) berterusan menghadapi cabaran. Ini
kerana Akta Pelajaran 1961 (yang berasaskan
kepada Laporan Razak 1956 dan Laporan Rahman
Talib 1960), yang membawa perubahan besar dalam
sistem pendidikan kebangsaan telah memasukkan
Pendidikan Agama Islam sebagai satu mata
pelajaran ke dalam kurikulum sekolah kerajaan.
Sekaligus keadaan ini melemahkan kedudukan
sistem madrasah, lebih-lebih lagi dasar pendidikan
kebangsaan memberikan gambaran bahwa prospek
kerjaya atau jaminan ekonomi adalah lebih baik
bagi lulusan sekolah kerajaan berbanding dengan
lulusan madrasah. 
Isu-isu Pendidikan di Malaysia: Halangan dan
Cabaran
Dewasa ini terdapat pelbagai isu mengenai
pendidikan di dunia. Kajian Mohd Arip dalam Mohd Arif, mengenalpasti beberapa masalah utama
yang isu-isu itu meliputi masukan (input)
pendidikan, proses pendidikan (through put), dan
keluaran/produk (output) pendidikan. 17
Isu Mengenai Input Pendidikan
Pada amnya perbincangan mengenai pendidikan
berkait dengan tiga komponen utama: ilmu,
kemahiran dan nilai. Penelitian tentang aspek nilai
mendapati bahwa kurikulum pendidikan itu sendiri
sebenarnya telah diresapi dengan pemikiran
sekularisme dan dualisme dalam pendidikan yang
diajarkan. Menurut Profesor Hasan Langgulung
(1988), kursus Asas Pendidikan atau Teras
Pendidikan Profesional tidak diajar menurut
perspektif Islam kerana dengan ketiadaan
pemurnian terhadap pendidikan berkenaan telah
disekularisasikan. Dengan pemisahan Pendidikan
Islam yang hanya meliputi 1 subjek sahaja tanpa
diserapkan di dalam teras pendidikan professional
seperti di dalam subjek sains dan matematik maka
ini memperlihatkan bahwa pemisahan agama
daripada kehidupan atau disebut sekularisasi dalam
pendidikan adalah jelas berlaku dalam sistem
pendidikan di negara kita. Hal ini menyebabkan
kekeliruan yang berlaku terhadap kefahaman pelajar
terhadap pendidikan yang dilihat tiada diintegrasi
dengan ilmu pendidikan islam.
Kedua, isu mengenai aspek kemahiran pula
dapat dilihat apabila ilmu (maklumat) telah
bercambah dengan hebat telah menyebabkan
kurikulum pendidikan menjadi padat dan sendat.
Keadaan ini diperhatikan melalui sistem
pendidikan Islam yang diikuti di sekolah-sekolah
yang mewajibkan para pelajar untuk menyertainya
dan juga dengan tujuan lain seperti keperluan
untuk mencapai keputusan peperiksaan yang
cemerlang. Tumpuan hanya dalam aspek
pencapaian akademik menyebabkan nilai-nilai
Islamik tidak lagi menjadi keutamaan. Sehubungan
itu E.F.Schumaker (1987:8) menegaskan:

“The essence of education is the transmission of values, but
values do not help us to pick our way through life unless
they have become our own, so to say, of our mental makeup.”
Hasilnya, situasi kurikulum yang menekankan
aspek duniawi ini memberi impak terhadap
keruntuhan nilai-nilai moral dan akhlak remaja
Islam Malaysia. Ia terbukti melalui statistik yang
dikeluarkan oleh Bahagian Statistik Bukit Aman
yang mendapati bahwa 1,847 orang kanak-kanak
seawal umur 7 tahun dan remaja terlibat dengan
masalah sosial atau jenayah pada tahun 2009. Lebih
dari itu, Sekolah Harapan di Melaka yang telah
ditubuhkan September 2012 telah melahirkan 83
bayi setahun. Hal ini menunjukkan masalah sosial
yang berlaku yang memilik perkaitan dengan
kurangnya penghayatan murid dalam mempelajari
Pendidikan Islam di sekolah. 
Isu Mengenai Proses Pendidikan
Kedua merujuk kepada proses pendidikan yang
membabitkan jati diri dan kebolehan pendidik itu
sendiri. Dalam hal ini Ivan Illich (1972:1) telah
mengkritik dengan keras mengatakan bahwa
pendidikan telah mengecut atau bertukar menjadi
proses penyekolahan. Menurutnya:
“The pupil is thereby, schooled to confuse teaching with
learning, grade advancement with education, a diploma
with competence…His imagination is schooled to accept
service in place of value..”
Kenyataan Ivan Illich jelas menunjukkan bahwa
yang penting anak-anak telah dihantar ke sekolah,
telah meningkat dari satu gred ke gred berikutnya,
dan telah tamat sekolah, namun mereka masih
tidak terdidik. Hal yang sedemikian terjadi kepada
proses pendidikan Islam di Malaysia apabila
terdapat segelintir guru-guru yang memiliki
pengetahuan sederhana dalam al-Quran, seperti
ilmu tajwid, tanda-tanda bacaan, hafalan al-Quran
dan bacaan al-Quran di hadapan awam. Selain itu,
dewasa kini, masyarakat Islam di Malaysia sudah
mulai mengenetepikan aspek mempelajari al-Quran
dan mengutamakan kurikulum yang lai. Pendek
kata yang berlaku ialah penyekolahan,bukan
pendidikan. Akibatnya ramai yang belajar dan 
mendapat pelajaran, dan mereka mungkin telah menjadi celik huruf dan celik angka serta boleh
membaca dan boleh menulis, namun mereka masih
belum menjadi celik akal dan celik budaya, dan
lebih-lebih lagi mereka belum menjadi celik hati.
Isu Mengenai Produk Pendidikan
Pendidikan di Malaysia lebih mirip kepada
pengasingan pendidikan yang berlandaskan ilmuilmu
intelek dan pendidikan yang berlandaskan
kepada ilmu-ilmu agama. Kedua-dua ilmu ini diajar
secara terpisah-pisah walaupun ianya diajar di
bawah bumbung yang sama. Jika di Universiti,
diwujudkan Fakulti Pengajian Islam dan Fakulti
Sains, manakala di sekolah pelajar-pelajar di ajar
dengan mata pelajaran pendidikan Islam dan Sains
secara berasingan. Adakalanya maklumat sains yang
disampaikan kepada para pelajar bertentangan
dengan maklumat agama, umpamanya sains sekuler
bercakap tentang teori evolusi manusia daripada
beruk atau kemungkinan mengklonkan haiwan atau
manusia atau keupayaan manusia menjejakkan kaki
ke bulan. Maklumat yang berbeza ini menyebabkan
munculnya dikotomi antara sains sekuler dengan
pengetahuan agama. 
Sistem pendidikan di Malaysia turut terjebak
dengan ketiga-tiga perkara di atas kerana dalam
banyak hal kita sentiasa meniru dan mengambil,
kadangkala sepenuhnya, daripada Barat. Malahan
boleh dikatakan sistem pendidikan kita adalah
replika sistem pendidikan Barat. Mutakhir ini pula
kita sangat ghairah untuk meningkatkan kualiti
pendidikan bertaraf dunia dengan menjadikan
TIMSS dan PISA sebagai penanda aras.
Walaubagaimanapun kualiti pendidikan bertaraf
dunia ini terhad kepada sains, matematik dan
bacaan (lihat Anjakan 1 dalam Pelan Pembangunan
Pendidikan Malaysia/PPPM 2013-2025).
Kaedah Penerapan Pendidikan Berteraskan al-
Quran & Sunnah di Malaysia: Analisis Terhadap
Risale al-Nur oleh Bediuzzaman Said Nursi.
Pertama, menurut pandangan Nursi, bagi
menjayakan pembentukan insan baik, pendidikan
negara perlu dikembangkan berasaskan falsafah pembangunan insan dan falsafah pendidikan
hikmah. Kedua-dua, pembangunan insan dan
pendidikan hikmah, merujuk kepada pembangunan
diri yang menyeluruh. Konsep pembangunan diri
yang menyeluruh boleh dilihat dari dua perspektif.
Pertama, pembangunan diri perlu meliputi
kerohanian (SQ), intelektual (IQ), emosi (EQ),
moral (MQ), sosial (SQ), estetika (AQ), dan fizikal
(PQ). Ia perlu mengembangkan pelbagai
kecerdasan. Sebenarnya untuk menjayakan falsafah
pembangunan insan dan pendidikan hikmah kita
tidak perlu menggubal teks falsafah yang baru.
Menurut Said Nursi, antara pendekatan yang boleh
diambil adalah dengan menerima pendidikan
sekuler moden sebagaimana yang telah berkembang
di dunia Barat dan mencuba untuk
mengaplikasikannya dengan konsep-konsep Islam.
Kedua, Said Nursi meletakkan beberapa syarat
utama dalam penubuhan sistem dualism di
Universiti. Antaranya pendidikan berdasarkan
sumber dasar Islam iaitu al-Quran dan as-Sunnah.
kehendak-kehendak falsafah ini (pembangunan
insan dan hikmah) perlu diterjemahkan secara
konkrit dalam kurikulum dan kokurikulum dan
semua aktiviti pendidikan di sekolah bahkan
kurikulum yang disediakan hendaklah seimbang
dan mencakupi disiplin-disiplin ilmu sainsmatematik.
20 Hal ini disokong oleh Ghazali
Darussalam yang menyatakan bahwa nilai-nilai
akhlak perlu diterap bersama nilai-nilai al-Quran,
contohnya di dalam mata pelajaran Sains,
penerapan tentang kewujudan alam adalah secara
semulajadi adalah tidak benar kerana istilah yang
sebenarnya adalah kewujudan alam adalah
diciptakan oleh Allah Taala. Contoh lain
penerapan pendidikan Islam di dalam subjek lain
adalah seperti di dalam subjek Matematik dengan
mengintegrasikan ilmu pengiraan dengan
kewujudan ahli falsafah Islam yang terkenal seperti
Algebra. Dengan pengetahuan pelajar mengenai
ahli falsafah Islam berkenaan maka penghayatan
Islam dalam diri pelajar akan meningkat atas sebab
keinginan mencontohi kepakaran sarjana Islam
yang berjaya dalam kehidupan. Keperluan untuk pihak-pihak penggubal kurikulum membuat
penambahbaikan dalam kesemua subjek yang diajar
di dalam sukatan pelajaran dengan penerapan
pendidikan Islam secara langsung amat penting agar
dapat menunjukkan bahwa pendidikan Islam dapat
difahami dan dihayati sepenuhnya selaras dengan
kenyataan Islam itu sendiri yang bermaksud suatu
cara hidup yang menurut al-Quran dan as-Sunnah. 
Ketiga, Said Nursi mencadangkan agar dengan
menjalankan kepelbagaian terhadap sistem
pendidikan yang sedia ada. Ia perlu digubal melalui
proses pembelajaran pendidikan sejak dari kecil,
iaitu dari peringkat sekolah rendah, menengah dan
di peringkat pengajian Tinggi. Tumpuan terhadap
kesepaduan pembelajaran sains dengan al-Quran
digalakkan. Beliau antara lain menyatakan;
“Sesungguhnya, a-Quran, alam semesta dan manusia adalah
tiga jenis manifestasi dari satu kebenaran. Al-Quran, yang
berasal dari firman Ilahiyyah, bias dianggap sebagai alam
semesta, , yang berasal dari sifat kuasa dan kehendak
ilahiyyah, biasa dianggap sebagai al-Quran yang diciptakan.
Jadi, dari sudut pandang ini, alam semesta adalah pasangan
dari al-Quran yang tidak akan bertentangan dari Islam.Oleh
kerana itu, saat sains Berjaya, dan juga kelak, yang akan
menjadi zaman pengetahuan, keimanan yang sejati harus
didasarkan pada argument dan penyelidikan, juga pada
pemikiran yang terus menerus terhadap tanda-tnda Allah di
alam semesta, pada fenomena, “alam”, sosial, historis dan
psikologis. Keimanan, bukanlah sesuatu yang didasarkan
pada taqlid yang membuta. Keimanan harus terjadi atas
intelektualitas atau nalar dan kalbu.”22
Hal ini telah dipersetujui oleh kajian-kajian masa
kini, antaranya oleh Mohd Arif Kasmo, yang
memperkenalkan modul PASAK (Penghayatan
Sains Dalam al-Quran),sebagaimana model
dibawah;
Rajah 1: Carta Alir Epistemologi Islam

Sumber: Mohd Arif Kasmo, “Pembangunan Manusia
Menerusi Penghayatan al-Quran: Harapan dan Cabaran,
h. 156 Dikotomi
Tujuan gabungan pembelajaran sains-Al-quran
mampu menjadikan manusia yang cemerlang di
dunia dan akhirat
Keempat, Said Nursi mencadangkan agar para
pelajar diberi pengkhukhusan terhadap kepakaran
tertentu, sebagaimana dalam nukilannya;
“Ahli-ahli sains tidak patut dihadkan (sepatutnya dibiarkan
membebaskan) supaya mereka akan melaksanakan motivasi
semula jadi mereka”. 
Pandangan beliau ini mampu diaplikasikan di
Malaysia melalui penyatuan kandungan kurikulum
sehingga ia bersifat fleksibel dan terpadu/integral
dalam subjek tertentu, atau sebagai subjek yang
berasingan. Komponen tempatan dalam kurikulum
ini perlu diberikan pengiktirafan yang sewajar.
Kelima, Said Nursi juga mempelopori kaedah
psikologi pendidikan dengan cara yang tersendiri,
Antara cadangan yang digagaskan ialah: proses
pengajaran hendaklah berlangsung melalui
komunikasi yang mudah difahami oleh para
pelajar.Setiap topic yang dibahaskan hendaklah
diterangkan bersama-sama contoh yang mudah. 
Proses pendidikan hendaklah didatangi bersama
dengan motivasi seumpama galakan, bimbingan,
perhatian nasihat dan kurnia kerana ia akan
membangkitkan perasaan sikap ingin tahu pelajar. 
Proses pengajaran perlu melalui proses soal jawab
dan perdebatan kerana ia mampu membangunkan
idea positif, mensintesis dan mencambahkan
perasaan ingin tahu dalam jiwa para pelajar.  Guru
yang mengajar perlu menyesuaikan topik yang
diajar, perlu membuat pengajaran rancak melalui
contoh-contoh menarik dan harus meyakinkan
pelajar-pelajar yang pengetahuan yang diberi
memberi akan diperlukan dalam hidup. Guru
hendaklah sentiasa menanamkan perasaan
tanggungjawab dan sabitan yang pendidikan agar nilai-nilai etika untuk kerjaya pada masa akan
datang bermanfaat. 
Ia penting yang pengajaran diberikan kepada
pelajar seharusnya bukan teoretis sahaja. Oleh itu,
pengajaran patut menumpukan perhatian kepada
jantung dan mata supaya mencapai hasil positif. Dia
menyatakan bahwa ajaran tidak sepatutnya berada
dalam bentuk idea-idea sahaja; ia perlu juga
termasuk perasaan-perasaan.
Penekanan Said Nursi terhadap aspek sains
sebagai tuntutan utama dalam mendalami Islam
dapat disimpulkan melalui dua aspek utama iaitu
memantapkan iman kepada Allah S.W.T dengan
menimbulkan kesedaran tentang peranan Allah
dalam penciptaan langit dan bumi serta apa-apa
yang hal yang berkaitan dengannya. Selain itu, ilmu
sains diperlukan bagi mendapatkan keperluan alam
untuk kegunaan manusia, bahkan penyempurnaan
pengetahuan sains mampu menyempurnakan
matlamat penciptaan manusia sebagai khalifah di
muka bumi.  Lebih dari itu, Al-Quran
mengandungi maklumat-maklumat tentang sains
jauh lebih awal dari sains moden, maka al-Quran
dianggap sebagai suatu yang mengaiajaibkan, dan ia
mampu mengukuhkan iman manusia.
Simpulan
Berdasarkan analisis di atas, beberapa cadangan
diutarakan, Memperteguhkan institusi politik dan
agama berjalan serentak dalam pemerintahan bagi
menyelaras hukum, undang-undang dan peraturan
selain daripada memperketatkan generasi muda
yang bakal menjadi personaliti mantap memacu
kecemerlangan Malaysia. Sebaik-baiknya institusi
dan organisasi politik membina prasarana
pembinaan bangsa Melayu secara serius bagi
memantapkan semangat patriotism, jatdiri dan
bangsa Malaysia. Program seumpama kem Bina
Solat, Kem Usrah yang dianjurkan oleh institusi
awam dan persendirian dengan memperkenalkan
silibus-silubus mengenai Risalh an-Nur semestinya boleh dijadikan landasan integratif dan selari
dengan kemajuan industri, sains dan teknologi
bukan terjurus kepada sukan dan riadah seperti
yang digembar-gemburkan.
Kecemerlangan masa depan bangsa Melayu
khasnya belia dapat dilakukan melalui Akta
Kawalan Penyiaran dan Media Cetak yang boleh
diguna bagi tujuan menyebarkan dakwah Islam
dengan lebih giat membabitkan Risalah an-Nur
secara khusus, malah boleh berkuasa menyeimbangi
program drama ataupun dokumentari yang bersifat
patriotism artistic (animasi, kartun, sketsa) yang
diterbitkan oleh televisyen tempatan.
Generasi Muda perlulah dibina dengan kualiti
yang dapat memungkinkan mereka memberi
sumbangan kepada pembangunan diri, masyarakat,
agama, bangsa dan Negara dengan lebih
menekankan pembangunan insan.
